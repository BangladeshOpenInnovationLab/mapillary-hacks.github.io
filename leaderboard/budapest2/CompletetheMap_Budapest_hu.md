**Kihívás Újlipótváros és környékének feltérképezésére**

Mostantól június végéig egy kihívást hirdetünk, hogy összehozzuk a budapesti Mapillary közösséget, valamint hogy feltérképezzük Újlipótvárost, a Margitszigetet és a környező városrészeket. Ha budapesti vagy, vagy csak éppen átutazol, ez alatt az idő alatt csatlakozhatsz a #CompleteTheMap kihíváshoz és feltöltheted a térképet fotókkal! 

Habár a szabadon elérhető képek száma sokat növekedett Budapesten az elmúlt időszakban, még mindig sokfelé találunk üres részeket a térképen. A #CompleteTheMap Berlin kihívás óta tudjuk, hogy a közösség remekül összehozható és összehangolt munkával teljes városrészek képekkel való lefedettségét is hatékonyan növelhető. Ezek az utcaképek aztán remekül használhatók térképezésre. Részletes információt nyerhetünk ki a környék üzleteiről, akadálymentesített létesítményekről, vagy akár milyen más hasznos objektumról (tűzcsapok, parkolóórák, stb). [Csatlakozz Te is, és kövesd a kihívást](https://mapillary-hacks.github.io/leaderboard/budapest/map/)!

<a href="https://mapillary-hacks.github.io/leaderboard/budapest/map/" rel="external"><img src="Day_1_Coverage.JPG" alt="Complete the Map Budapest Leaderboard"/></a>

### A kihívás

Az egész területet felosztottuk egy 4x4-es táblára, ahol minden egyes cella egy 1000 m x 1000 m-es területet foglal magába. Ha csatlakozni kívánsz a kihíváshoz, egyszerüen kezdj el képeket készíteni utcákról, bringautakról, ösvényekről ezen cellák valamelyikében. Minden egyes cellát a legtöbb képet feltöltő résztvevő nyeri (a cella elkészülésének pillanatában), és a legtöbb cellát nyerő résztvevő nyeri az egész kihívást. Ha csatlakozni szeretnél, [íratkozz fel a hírlevelünkre](http://eepurl.com/cRP5Sz), menj ki a területre és kezdj el képeket készíteni. Sok szerencsét!

### A szabályok

**Hogyan vehetek részt a kihívásban?**

Bárki, aki az adott időszakban képet készít a területen automatikusan részt vesz a kihívásban. Nem szükséges felíratkozni sehol.

**A terület**

A lefedettséget minden nap cellánként kiértékeljünk, és egy színt rendelünk hozzájuk. Piros szín jelzi az 50%-os, vagy kevesebb lefedettséget, narancssárga az 50%-nál jobbat, illetve zöld színnel látjátok a teljesen elkészült (100%) területeket. Csakis a kihívás kezdete (június 9) óta feltöltött képek számítanak.

**Rangsor & Újdonságok**

Az eredményeket [ezen](https://mapillary-hacks.github.io/leaderboard/budapest/map/) a valós idejű oldalon tudod követni. Ezen felül az újdonságokról emailben is értesítjük a résztvevőket minden héten. Erre [itt](http://eepurl.com/cRP5Sz) íratkozhatsz fel. A szokásos módon [Twitteren](https://twitter.com/mapillary) és [Facebookon](https://www.facebook.com/mapillary) is elérsz minket.

**Hogyan nyerhetek?**

A zóna lezárásának pillanatában (100%-os lefedettség, térképen zölddé válik) a legtöbb képpel rendelkező résztvevő lesz a zóna nyertese. A kihívás nyertese az a résztvevő lesz, aki a legtöbb zónát nyerte, ezzel a lefedettséget a legjobban növelte. A verseny június 30-val ér véget, vagy amíg az összes zóna zölddé nem válik (amelyik feltétel hamarabb teljesül).

Hogy igazságosabbá tegyük a versenyt, mindent megteszünk hogy a cellák képei használhatóak legyenek. Ha szükséges, manuálisan is átállítjuk a lefedettségi értéket, hogy megbízhatóan tükrözzék a valós állapotokat. Ehhez a Ti segítségetekre is számítunk, küldjétek el az észrevételeiteket, ha úgy érzitek, hogy egy cella módosításra szorul.

**Hívd meg a barátaidat is!**

Ha szeretnéd a barátaiddal együtt versenyezni, csak vedd rá őket, hogy készítsenek képeket a területen belül, és ők is automatikusan rákerülnek a rangsorra. Ha naprakész szeretnél maradni, íratkozz fel a hírlevelünkre és kövesd a #CompleteTheMap hashteget Twitteren és Facebookon.

**És kezdünk!**

Telefonokat feltölteni, akciókamerákat izzítani, kezdődik Budapest fotó-térképezése! Kellemes térképezést és felfedezést! Töltsük fel a térképet!

Ú.i.: Ha szeretnél hasonló kihívást a saját városodban is, [ezen a linken](https://drive.google.com/open?id=14X76aTo3BNVw-x_QOKx4C80pvKdny-uYdO07vggaHcQ) tudod jelezni. Ha a saját magad kezébe vennéd az irányítást, nyílt forrásúvá tettük a ranglista és a cellák kódját, amit [itt érsz el](https://github.com/mapillary-hacks/mapillary-hacks.github.io/tree/master/leaderboard/).
